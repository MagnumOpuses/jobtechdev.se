---
date: 2021-02-16
title: Ingen kan lösa problemet på egen hand, därför gör vi det tillsammans
linkTitle: "Ekosystem för annonser"
description: ""
images:
- https://jobtechdev.se/news/news_head/2102162/social1.jpg
author: 
resources:
- src: "**featured.jpg"
  title: "Image #:counter"
  type: "image"
  params:
    byline: "Matilda Adelborg, Blocket Jobb"  
    type: "image"  
---
**Genom ett samarbete mellan Sveriges största annons- och matchningsaktörer, initierat av JobTech Development, ska det bli möjligt att visa upp en heltäckande bild av marknadens alla jobbannonser – och arbetssökande slipper oroa sig för att ha missat jobbmöjligheter. Den tekniska lösningen testas nu genom en pilot i Platsbanken.**

{{< imgproc featured Fill "300x430" "float-right m-6" >}}
{{< /imgproc >}}

Samarbetet ”Ekosystem för annonser” innebär att annons- och matchningsaktörer öppnar upp och delar med sig av jobbannonsdata i ett gemensamt digitalt ekosystem. Målsättningen är dels att göra det lättare för arbetssökande att navigera bland platsannonser och hitta jobb, oavsett plattform, dels att skapa ett större underlag till SCB:s arbetsmarknadsstatistik.  

*”Vi måste möta den digitala omstruktureringen, som bland annat innebär att människor just nu tvingas navigera bland en mängd olika annonsplattformar när de söker jobb, utan att veta om de har hela utbudet. Varken Arbetsförmedlingen eller någon annan aktör kan lösa problemet på egen hand eftersom ingen har tillgång till alla jobbannonser, därför gör vi det tillsammans”*, säger **Maria Dalhage**, projektledare på **JobTech Development / Arbetsförmedlingen** som står för de tekniska lösningar som krävs för gemensam hantering av annonsdata.  

De aktörer som har anslutit sig till samarbetet och därmed valt att dela sin annonsdata är Blocket, CareerBuilder, Jobbdirekt, Monster, NetJobs, Offentliga Jobb, OnePartnerGroup och Studentjob. Tillsammans med de annonser som redan visas upp i Platsbanken utgör detta cirka 80 procent av marknadens jobbannonser.  

*”Pandemin har gjort att vi har fler kandidater som söker jobb - samtidigt som det finns det färre annonser ute. Just nu är det viktigare än någonsin att underlätta arbetssökandet, och som en av de största kommersiella jobbaktörerna känns det självklart att vara med i det här samarbetet”*, säger **Matilda Adelborg**, pressansvarig på Blocket Jobb. 

*”Vi på Monster ser fram emot detta samarbete som kommer att göra det så mycket enklare för arbetssökande att hitta ett nytt och spännande jobb. Det här ligger helt i linje med Monsters mål som är att skapa rätt matchning mellan kandidater och arbetsgivare”*, säger **Per Wadell**, country manager på Monster.

Den tekniska lösningen, API:et ”JobTech Links”, testas inledningsvis som en pilot i Platsbanken.

*”Med piloten ska vi studera hur API:et fungerar i praktiken och utvärdera hur användarna uppfattar gränssnittet. Vi kommer också att följa hur våra partners upplever samarbetet och säkerställa att vi har en hållbar modell som gynnar alla parter. Förhoppningen är att fler aktörer ska ansluta eftersom vi eftersträvar att ha hundra procent av annonserna”*, säger **Maria Dalhage**.  

På sikt kan lösningen komma att bli ett öppet API som vem som helst kan använda för att få tillgång till alla annonslänkar. 
*”Vår avsikt är att skapa ett öppet API, men huvudfokus just nu är att hitta ett framgångsrikt samarbete och en hållbar modell som vi kan skala upp”*, avslutar **Maria Dalhage**.  

Vill du/ditt företag veta mer om ”Ekosystem för annonser” och hur ni ansluter till samarbetet?  
[Kontakta projektledare Maria Dalhage](mailto:maria.dalhage@arbetsformedlingen.se) 








